<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>მოკლე შინაარსი</title>
    <link rel="stylesheet" href="./style.css" />
    <link rel="stylesheet" href="./books/books.css" />
    <link rel="stylesheet" href="./responsible.css" />
  </head>
  <body>
    <!-- ======= HEADER ======== -->
    <header>
      <nav>
        <div class="Header-left">
          <h1>პარციფალი</h1>
        </div>
        <div class="header-midle">
          <div class="dropdown">
            <button class="dropbtn">
              წიგნები <i class="fa-solid fa-caret-down fa-shake"></i>
            </button>
            <div class="dropdown-content">
              <a href="./books/book1.html">წიგნი I</a>
              <a href="./books/book2.html">წიგნი II</a>
              <a href="./books/book3.html">წიგნი III</a>
              <a href="./books/book4.html">წიგნი IV</a>
              <a href="./books/book5.html">წიგნი V</a>
              <a href="./books/book6.html">წიგნი VI</a>
              <a href="./books/book7.html">წიგნი VII</a>
              <a href="./books/book8.html">წიგნი VIII</a>
              <a href="./books/book9.html">წიგნი IX</a>
              <a href="./books/book10.html">წიგნი X</a>
              <a href="./books/book11.html">წიგნი XI</a>
              <a href="./books/book12.html">წიგნი XII</a>
              <a href="./books/book13.html">წიგნი XIII</a>
              <a href="./books/book14.html">წიგნი XIV</a>
              <a href="./books/book15.html">წიგნი XV</a>
              <a href="./books/book16.html">წიგნი XVI</a>
            </div>
          </div>
        </div>
        <div class="navMenu">
          <div class="main">
            <h2><a href="./index.html">მთავარი</a></h2>
          </div>
          <div class="mokleshinaarsi">
            <a href="./mokleshinaarsi.html">მოკლე შინაარსი</a>
          </div>
          <div class="header-right">
            <ul>
              <li>
                <a class="register" href="./register.html">რეგისტრაცია </a>
              </li>
            </ul>
          </div>
        </div>
        <div class="responsible">
          <button id="opneMenyBtn">
            <i class="fa-solid fa-bars"></i>
          </button>
          <button id="closeMenyBtn">
            <i class="fa-solid fa-x"></i>
          </button>
        </div>
      </nav>
    </header>

    <!-- ======= HEADER ======== -->

    <section>
      <div class="mokleBook">
        <h1>მოკლე შინაარსი</h1>
      </div>
      <div class="author">
        <h2>ავტორი - ანა ლელაძე</h2>
      </div>
      <div class="mokleparagraph">
        <p>
          საფრანგეთში იყო ერთი სამეფო,სადაც მეფობდა ძლევამოსილი მეფე განდინი.
          განდინს ორი ვაჟი ჰყავდა. ამ სამეფოში მემკვიდრეობის გადაცემის უცნაური
          კანონი არსებობდა: უფროს ვაჟს ერგებოდა ყველაფერი, ხოლო უმცროსი
          ხელცარიელი რჩებოდა. განდინი გარდაიცვალა. გვირგვინი, ძალაუფლება და
          მთელი ქონება უფროს ვაჟს დარჩა. ახალ მეფეს უყვარდა თავისი უმცროსი ძმა
          და ამიტომ შესთავაზა: -ძმაო, შენ ჩემთვის ძალიან ძვირფასი ხარ. მე მზად
          ვარ გადმოგცე ნახევარი სამეფო და მთელი მემკვიდრეობის ნახევარი. უმცროსი
          ძმა, რომელსაც გახმურეტი ერქვა, ანთებული იყო საგმირო საქმეების კეთების
          ჟინით. მან ძმას მადლობა გადაუხადა, მაგრამ უარი უთხრა: -წინ დიდი
          რაინდული საქმეები მელის, მსურს ლამაზი ქალის გული მოვინადირო. ჩემი გული
          სიმაღლეებს ელტვის. ვერ გავჩერდები აქ. ყველა ეცადა მის გადარწმუნებას,
          თუმცა ამაოდ. გახმურეტი გამოემშვიდობა დედას, ახლობლებს და რამდენიმე
          მხლებელთან ერთად დიდი თავგადასავლების გზას დაადგა. მას საინტერესო
          მიზანი ჰქონდა, უნდოდა ბაღდადში ჩასულიყო და ყველაზე ძლევამოსილ
          მეფესთან, ბარუკთან ემსახურა. ასეც მოიქცა. ბარუკმა სიხარულით მიიღო.
          გახმურეტი ბარუკს ერთგულად ემსახურებოდა. თავის გერბად გმირმა ღუზა
          შეარჩია. ერთხელ გემით სადღაც მიემგზავრებოდა, როცა საშინელი შტორმი
          დაიწყო. გახმურეტი აფრიკის ერთ-ერთ კუნძულზე აღმოჩნდა. მიიხედ-მოიხედა და
          დაინახა ციხესიმაგრე, რომელსაც ორმაგი ალყა ჰქონდა შემორტყმული.
          ციხესიმაგრიდან კაცი გამოვიდა, გახმურეტს გრაფად გაეცნო და დახმარება
          სთხოვა, რადგან ეტყობოდა, რომ რაინდი იყო. გახმურეტსაც ძარღვებში
          რაინდული სისხლი აუდუღდა და დახმარება აღუთქვა. გრაფმა ციხესიმაგრეში
          შეიყვანა და თავის სახლში მიიღო. გახმურეტმა შეამჩნია, რომ გარშემო
          ყველას შავი კანი ჰქონდა. გრაფმა გახმურეტს თავისი ცოლი წარუდგინა,
          რომელმაც მისასალმებელი კოცნა მიუძღვნა. გახმურეტს არ ესიამოვნა
          შავკანიანი ქალის კოცნა, მაგრამ არ შეიმჩნია. გრაფმა დედოფალ ბელაკანეს,
          რომელიც ამ ქვეყანას მართავდა, გახმურეტის ჩამოსვლის შესახებ მოახსენა.
          დედოფალს ძალიან გაუხარდა მხსნელის გამოჩენა, გრაფს გახმურეტის მასთან
          მიყვანა სთხოვა და ჰკითხა, სწორი იქნებოდა თუ არა მისი მხრიდან,
          რაინდისთვის მისასალმებელი კოცნის მიძღვნა. გრაფმა დაამშვიდა და უთხრა,
          რომ ეს სრულიად გამართლებული იქნებოდა, რადგან გახმურეტიც სამეფო
          წარმოშობის იყო. გრაფმა გახმურეტი ბელაკანესთან მიიყვანა. როგორც კი
          ბელაკანემ და გახმურეტმა ერთმანეთი დაინახეს, მათ შორის სიყვარულის
          ნაპერწკალი გაჩნდა. დედოფალმა რაინდს მისასალმებელი კოცნა მიუძღვნა.
          გახმურეტმა ჰკითხა ალყის შესახებ და ბელაკანემაც დაიწყო მოყოლა:
          -ერთ-ერთი აფრიკული ქვეყნის მეფეს, იზენჰარტს ჩემი ცოლად მოყვანა უნდოდა.
          მიუხედავად იმისა, რომ მიყვარდა, უარი ვუთხარი და ამ უარმა გააგიჟა.
          აბჯრის გარეშე დაიწყო ბრძოლა და ერთ-ერთ ბრძოლაში დაიღუპა კიდეც. მისი
          ნათესავები მომხდარში მე მადანაშაულებენ და ორი ჯარით ალყა შემოგვარტყეს.
          გახმურეტმა დაამშვიდა და უთხრა, რომ ჯარების მეთაურებს შეხვდებოდა. მეორე
          დღესვე ორივე ჯარის მეთაური ორთაბრძოლაში გამოიწვია და დაამარცხა. როგორც
          რაინდს შეეფერებოდა, გახმურეტმა შეიწყალა მოწინააღმდეგები და არ მოკლა.
          სანაცვლოდ ისინი ბელაკანეს მორჩილნი უნდა გამხდარიყვნენ. გამარჯვებულ
          გახმურეტს დედოფალი შეეგება. ცხენის სადავე ჩამოართვა და შემდეგ აბჯრის
          გახდაშიც დაეხმარა. იმ საღამოს ბელაკანეს სასახლეში დიდი ზეიმი გაიმართა.
          ყველა აღნიშნავდა მტრის მოშორებას. ბოლოს ბელაკანემ გახმურეტი თავის
          საძინებელში წაიყვანა და მათ ბედნიერი ღამე გაატარეს. მეორე დღეს
          ბელაკანემ გახმურეტი ხალხს წარუდგინდა, როგორც მათი მომავალი მმართველი
          და თავისი მეუღლე. რაღაც პერიოდის განმავლობაში ბელაკანე და გახმურეტი
          ერთად ცხოვრობდნენ. ბელაკანე ბავშვს ელოდებოდა. გახმურეტს უყვარდა თავისი
          ცოლი, მაგრამ რაინდული თავგადასავლების სურვილი არ ასვენებდა, ამიტომ
          წასვლა გადაწყვიტა და ბელაკანეს წერილი დაუტოვა, რომელშიც უხსნიდა
          სიტუაციას, ეუბნებოდა, რომ უყვარდა, მაგრამ უნდა წასულიყო: „თუ ჩვენი
          შვილი ვაჟი იქნება, მოუყევი, რომ მისი ბაბუა იყო განდინი, ძლევამოსილი
          მეფე, ხოლო მისი მამა იყო გახმურეტი, რომელიც რაინდულად დაიღუპა
          ბრძოლაში“. მან ასევე ბელაკანეს იმედი მისცა. უთხრა, თუ ქრისტიანად
          მოინათლებოდა, იყო შანსი, რომ დაბრუნებულიყო. ეს წერილი დატოვა და ღამე
          რამდენიმე მსახურთან ერთად გაიპარა. როდესაც ბელაკანემ წერილი იპოვა და
          ყველაფერი შეიტყო, ძალიან დანაღვლიანდა. ის მზად იყო ქრისტიანად
          მონათლულიყო, თუ ეს გახმურეტს დაუბრუნებდა რამდენიმე თვის შემდეგ
          ბელაკანეს ვაჟი გაუჩნდა. მისი კანი შავ-თეთრად იყო აჭრელებული. ბელაკანემ
          მას ფაიერეფიცი დაარქვა. გაპარული გახმურეტი გემით ესპანეთში ჩავიდა,
          ხოლო იქიდან საფრანგეთში გადავიდა. ჩასვლისთანავე გაიგო, რომ დედოფალი
          ჰერცელოიდე ტურნირს მართავდა. ტურნირის გამარჯვებული დედოფლის ხელს და
          სამეფოს მიიღებდა. გახმურეტი იმდენად აღფრთოვანებული იყო ტურნირით, რომ
          პრიზისთვის ყურადღება საერთოდა ღარ მიუქცევია და მონაწილეობის მისაღებად
          გაემართა. როდესაც ჩავიდა, ტურნირი უკვე დაწყებული იყო. ისიც ჩაერთო
          ბრძოლაში. გახმურეტი კარგი მებრძოლი იყო და ყველა მეტოქე დაამარცხა.
          დამარცხებული რაინდები არ მოკლა და თავის კარავში გააგზავნა. საბოლოოდ
          გამარჯვებულმა გახმურეტმა ყველა მეტოქე კარავში შეაგროვა და თავადაც იქ
          იყო, როდესაც დედოფალი ეახლა. გახმურეტმა დედოფალზე მაშინვე დიდი
          შთაბეჭდილება მოახდინა. დედოფალმა მას მიმართა: -გამარჯვებულო რაინდო,
          შეიძლება მისასალმებელი კოცნა მოგიძღვნა? -კარგი, მაგრამ კოცნა ამ
          კარავში მყოფმა ყველა რაინდმა უნდა მიიღოს. ჰერცელოიდემ, მართლაც,
          გახმურეტის ყველა მეტოქეს აკოცა და შემდეგ რაინდს თავისი პრიზი შეახსენა:
          -ამ ტურნირში გამარჯვებით ჩემი ხელი და ორი სამეფო გერგო პრიზად. -დიდი
          მადლობა, მაგრამ მე უკვე მყავს ცოლი, ბელაკანე. -შენი ცოლი ქრისტიანი არ
          არის და ამასთან ერთადშავკანიანია, რაში გჭირდება ის? დატოვე! -არა, მე
          მიყვარს ბელაკანე. ჰერცელაიდე გაბრაზდა და ამ საკითხის გადაწყვეტა
          რაინდთა სასამართლოს მიანდო. სასამართლომ ჰერცელაიდე გაამართლა. ქალმა
          სასურველი მიიღო. გამურეტისთვის, როგორც ჭეშმარიტი რაინდისთვის, რაინდული
          სასამართლოს გადაწყვეტილება კანონი იყო, ამიტომაც დამორჩილდა და დარჩა.
          აქამდე დედოფლისთვის არც კი შეუხედავს ნორმალურად და ახლა როცა შეხედა,
          გაიფიქრა, რა ლამაზი ყოფილაო. გახმურეტი დარჩა, მაგრამ ერთი პირობით,
          პერიოდულად უნდა წასულიყო და საგმირო საქმეები ჩაედინა. ჰერცელოიდე ამ
          პირობას დასთანხმდა. რაღაც პერიოდის განმავლობაში გახმურეტი და
          ჰერცელოიდე კარგად ცხოვრობდნენ ერთად, თუმცა მალევე გახმურეტი წავიდა და
          ფეხმძიმე ჰერცელოიდე დატოვა. ნახევარი წლის შემდეგ დედოფალს სამწუხარო
          ამბავი მიუტანეს. გახმურეტის მსახურები დაბრუნდნენ და მისი სისხლიანი
          პერანგი და შუბი ჩამოიტანეს. დამწუხრებულებმა აცნობეს ქალს, რომ
          გაჰმურეტი რაინდულ ბრძოლაში დაიღუპა ბაღდადთან ახლოს. ძალიან განიცადა
          საყვარელი ადამიანის დაკარგვა ქალმა. მას უნდოდა გახმურეტის სისხლიანი
          პერანგი ჩაეცვა, თუმცა მსახურებმა არ დაანებეს, უთხრეს, რომ პერანგი და
          შუბი უნდა დაემარხათ. გახმურეტი ბარუხმა დიდი პატივით დაკრძალა ბაღდადში.
          საფრანგეთშიც დაასაფლავეს მისი შუბი და პერანგი, ასე რომ, ღუზისგერბიან
          გმირს ორი საფლავი ჰქონდა. რამდენიმე კვირის შემდეგ ჰერცელაიდეს ვაჟი
          შეეძინა. ეს ბიჭი იყო და ისეთი ძლიერი აგებულებისა, რომ დედამისს მისი
          ქვეყნად მოვლინება კინაღამ სიცოცხლის ფასად დაუჯდა. მისთვის სახელი არ
          დაურქმევია, ფრანგულად მიმართავდა ხოლმე და ეუბნებოდა: „კარგი შვილი,
          ძვირფასო ბიჭუნა, საყვარელო ბიჭუნა“... ჰერცელოიდე, რომელიც ორი ქვეყნის
          დედოფალი იყო, თავად ზრდიდა ბავშვს. სამეფოს მართვა მრჩევლებს გადააბარა
          და თავად ტყეში წავიდა საცხოვრებლად შვილთან და რამდენიმე მსახურთან
          ერთად. მას უნდოდა, რომ თავისი შვილი (შემდგომში გავიგებთ, რომ მას
          პარციფალი ჰქვია) გარესამყაროსგან სრულ იზოლაციაში გაზრდილიყო, რადგან
          არასდროს არაფერი შეეტყო რაინდობის შესახებ და არავითარ შემთხვევაში არ
          გამხდარიყო რაინდი, რათა არ გაეზიარებინა მამის ბედი. სიტყვა რაინდის
          ხსენებაც კი აიკრძალა. პარციფალი ტყეში იზრდებოდა. ის არ იცნობდა გარე
          სამყაროს და ამიტომ არ იცოდა ბევრი რამ. პატარაობიდანვე დაიწყო ნადირობა.
          თავად გააკეთა პატარა მშვილდი, რომლითაც ჩიტებს კლავდა. მან ზუსტად არ
          იცოდა, რა იყო სიკვდილი, მაგრამ ტიროდა, როდესაც ჩიტები კვდებოდნენ. ის
          ასევე ტიროდა, როცა ჩიტები ჭიკჭიკებდნენ, რადგან ძალიან მოსწონდა და გული
          უჩუყდებოდა. ერთხელ მაღალ ხეზე აძვრა ჩიტების მოსასმენად, დაინახა დედამ
          და მსახურებს ტყეში ყველა ჩიტის დახოცვა უბრძანა. შემდეგ გაიაზრა, რომ ეს
          არასწორი საქციელი იყო და თქვა, ღმერთო ჩემო, არასწორად მოვიქეციო.
          პარციფალმა ამ დროს პირველად გაიგო სიტყვა ღმერთი და მაშინვე ჰკითხა
          დედას: -რა არის ღმერთი? ვინ არის ის? -ღმერთი არის ყველაზე და
          ყველაფერზე ნათელი რამ. ის მზეზე უფრო ნათელია. ის არის ერთგული და
          ადამიანებს ეხმარება. ღმერთი არის ის, ვინც შენ ყოველტვის დაგეხმარება.
          მან ერთხელ ადამიანის სახე მიიღო. ღმერთი ძალიან კეთილია , მაგრამ
          არსებობს ბოროტი, ბნელი ძალაც, რომელიც უკუნ სიბნელეზე უფრო ბნელია. მას
          ეშმაკი ჰქვია. რა უბედურებაც არ უნდა გეწიოს, შემწეობა ითხოვე და
          მოგეცემა. ერიდე შავსა და ცბიერ ძალას, ეშმაკს. ამის შემდეგ პარციფალი
          ბევრს ფიქრობდა ღმერთზე. ერთხელ ტყეში მარტო იყო, როდესაც ფლოქვების
          თქარუნი შემოესმა. ცხენები მოახლოვდნენ და პარციფალმა მათზე ამხედრებული
          რაინდები დაინახა. მათი აბჯარი მზის სინათლეს ირეკლავდა და ბრწყინავდა.
          პარციფალმა სინათლე მაშინვე ღმერთთან გააიგივა და რაინდების წინ დაიჩოქა.
          - ღმერთებო! ბრწყინვალე ღმერთებო, დამეხმარეთ, თქვენ ხომ ღმერთები ხართ.
          რაინდები გაოცდნენ. -ჩვენ ღმერთები არ ვართ, ჩვენ რაინდები ვართ. -რას
          ნიშნავს რაინდი? -ჩვენ საგმირო საქმეებს ჩავდივართ და აბჯარს და იარაღს
          ვატარებთ. პარციფალი აღფრთოვანდა რაინდებით და თავის გონებაში მათ მაინც
          ღმერთთან აიგივებდა. -როგორ უნდა გავხდე რაინდი? -მეფე ართურთან უნდა
          მიხვიდე. მხოლოდ მას შეუძლია რაინდი გაგხადოს. ერთ-ერთმა ყველაზე
          დიდებულმა რაინდმა შეამჩნია, რომ პარციფალი ჩვეულებრივი ბიჭი არ ყოფილა
          და რომ ის დიდებული წარმოშობის იყო. პარციფალი აღფრთოვანებული იყო
          რაინდებით. ათვალიერებდა და ხელით ეხებოდა მათ აღკაზმულობას. რაინდებმა
          უთხრეს, სასიამოვნო იყო შენი გაცნობა, მაგრამ ახლა გზა უნდა განვაგრძოთო
          და წავიდნენ. სახლში მისულმა პარციფალმა დედას რაინდებთან შეხვედრის
          ამბავი აღფრთოვანებით მოუთხრო და გამოუცხადა, მინდა რაინდი გავხდეო.
          ჰერცელოიდე ძალიან ცუდად გახდა, მაგრამ ის ჭკვიანი ქალი იყო და იცოდა,
          პარციფალს ვერ შეაკავებდა. პარციფალმა ცხენი და აღკაზმულობა მოითხოვა.
          ჰერცელაიდემ ყველაზე ჯაგლაგი ცხენი მოუყვანა და ჯამბაზის ტანსაცმელი
          ჩააცვა. მასხარას ჩაჩიც დაახურა. ის ფიქრობდა, რომ თუ ხალხი დასცინებდა,
          პარციფალი უკან დაბრუნდებოდა. პარციფალს სურდა მაშინვე გამგზავრებულიყო,
          თუმცა ჰერცელაიდემ სთხოვა ერთი ღამით დარჩენილიყო და მეორე დილას
          დასდგომოდა გზას. პარციფალიც დარჩა. ჰერცელოიდემ რამდენიმე რჩევა მისცა:
          -შვილო, გზაზე ვინც შეგხვდება ყველას მიესალმე. თუ ჭაღარა ადამიანს
          დაინახავ, მისგან რჩევები მიიღე, ხოლო თუ ლამაზი ქალი შეგხვდება, მას
          ბეჭედი უნდა გამოართვა, აკოცო და გადაეხვიო. ერიდე მღვრიე წყალს, თავი
          ხიფათში ტყუილუბრალოდ არ ჩაიგდო! პარციფალმა ეს რჩევები ძალიან კარგად
          დაიმახსოვრა. დედა ძალიან უყვარდა, მაგრამ რაინდობაც ძალიან უნდოდა და
          სახლში ვერ გაჩერდებოდა. გამოემშვიდობა და უკანმოუხედავად წავიდა. უკან
          რომ მოეხედა, დაინახავდა ჰერცელოიდეს, რომელიც უგონოდ ჩაიკეცა და
          გარდაიცვალა. პარციფალი დაადგა გზას ჯაგლაგზე შემჯდარი და ჯამბაზის
          ტანსაცმელში გამოწყობილი. მან პირველი ღამე ღია ცის ქვეშ გაატარა. მეორე
          დღეს ისევ განაგრძო გზა და ერთ მდიდრულ კარავს გადაეყარა. მას მანამდე
          არასდროს ენახა კარავი, ამიტომ პირდაპირ შიგნით შევიდა. კარავში ძალიან
          ლამაზი ქალი იწვა, რომელსაც ლამაზი, წითელი ტუჩები ჰქონდა. ამ ქალს
          იეშუტე ერქვა. პარციფალმა ქალის თითზე ბეჭედი დაინახა, დედის რჩევა
          გაახსენდა და ქალს მაშინვე ზედ დაახტა. ეხუტებოდა და კოცნიდა. იეშუტე
          ძალიან გაბრაზდა და ეცადა წინააღმდეგობა გაეწია, თუმცა პარციფალი ძლიერი
          იყო და წაართვა ბეჭედი და გულსაბნევი. იეშუტემ სთხოვა დაებრუნებინა,
          მაგრამ პარციფალმა არ დაუბრუნა. უცებ გამოუცხადა მშიაო. ქალში დედობრივმა
          მზრუნველობამ იმძლავრა, ხედავდა გზააბნეულ ბიჭუნას, რომელსაც შიოდა.
          აჭამა და პარციფალმაც გზა განაგრძო. ცოტა ხანში იეშუტეს ქმარი, ორილუსი
          დაბრუნდა. მან კარვისკენ მიმავალი ცხენის ნაფეხურები შენიშნა და ცოლს
          ჰკითხა, ვინ გვყავდა სტუმრადო. იეშუტემ უამბო, რომ ვიღაც ჯამბაზის
          ტანსაცმელში გამოწყობილი მშვენიერი ბიჭი მოვიდა და ბეჭედი და გულსაბნევი
          წამართვაო. ბოლოს დასძინა, ასეთი ლამაზი კაცი ცხოვრებაში არ მინახავსო.
          ამაზე ორილუსი გაბრაზდა და ღალატი დასწამა. -ის კაცი შენი საყვარელი იყო!
          მე შენ დაგსჯი! ჩვენ ისევ ცოლ-ქმარი ვიქნებით, მაგრამ ერთად აღარ
          ვიცხოვრებთ! შემდეგ გაბრაზებულმა ორილუსმა ცოლს უნაგირი სულ გაანადგურა
          და ამიტომ მას პირდაპირ ცხენზე ჯდომა უწევდა. პარციფალი გზას აგრძელებდა.
          მისი მიზანი მეფე ართურამდე მისვლა იყო. ერთხელ, როცა მისი გზა ტყეზე
          გადიოდა, შეხვდა ერთ ქალს, სიგუნეს, რომელსაც კალთაში ჰყავდა მკვდარი
          რაინდი, შიონატულანდერი. ქალი ტიროდა. პარციფალს შეეცოდა და უთხრა,
          მითხარი ვინ მოკლა რაინდი და მე მას მოვკლავო. სიგუნემ უთხრა: -შენ
          ძალიან კეთილი ხარ, მითხარი რა გქვია. -არ ვიცი, დედა კარგ, ძვირფას
          შვილს მეზახდა.. -მე ვიცი შენ ვინც ხარ, შენ პარციფალი ხარ და ჩვენ
          ნათესავები ვართ, დედაშენი ჩემი დეიდაა. შენ ორი ქვეყნის მეფე ხარ,
          მაგრამ შენი ქვეყნები ერთმა მეფემ, ლეჰელინმა მიითვისა (ლეჰელინი
          ორილუსის ძმაა. ორილუსმა მოკლა გაჰმურეტის ძმა). პარციფალს გაუხარდა მისი
          ნახვა, მაგრამ უთხრა ართურთან უნდა წავიდე სასწრაფოდ, რადგან რაინდი
          გავხდეო. ერთმანეთს დიდი სიყვარულით დაემშვიდობნენ და პარციფალმა გზა
          გააგრძელა. გზაში ყველას ესალმებოდა და ეუბნებოდა, იმიტომ გესალმებით,
          რომ დედამ ასე მასწავლაო. ბევრი იარა თუ ცოტა გზის პირას მდგარ წითელ
          ტანსაცმელში გამოწყობილ რაინდს შეხვდა. ეს ითერი იყო, წითელი რაინდი,
          რომელიც ასევე მეფეც იყო. პარციფალი მიესალმა. -გამარჯობა, დედამ
          მასწავლა, რომ ხალხს მივსალმებოდი. მე მეფე ართურთან მივდივარ, რაინდი
          უნდა გავხდე. -მე ვიცნობ არტურს, ამჟამად კონფლიქტი გვაქვს. ერთი სადავო
          ქვეყანა გვქონდა, რომლის გამოც ჩხუბი მოგვივიდა. მრგვალ მაგიდასთან
          ვისხედით, ძალიან გავბრაზდი და წამოვედი. ადგომისას ოქროს თასი ავიღე და
          წამოვიღე იმის სიმბოლოდ, რომ მინდა ვინმე მოვიდეს ართურის რაინდებისგან,
          ვისაც შევებრძოლები. როდესაც თასს ვიღებდი, მასში ჩარჩენილი ღვინო
          შემთხვევით მეფის ცოლს გადავასხი კაბაზე. თუ ართურთან მიხვალ, უთხარი,
          რომ მე აქ ვიცდი და რაინდი გამოგზავნოს და, კიდევ, ბოდიში მოუხადე თავისი
          ცოლის კაბის გამო. პარციფალი დასთანხმდა და წავიდა. როგორც იქნა ართურის
          სასახლემდე მიაღწია. ეზოში უამრავი ხალხი ირეოდა და პარციფალს ყველა
          ართური ეგონა. რომელი ხართ ნამდვილი ართური, მეჩქარება, რაინდად რომელი
          მაკურთხებთო, ყველას ეკითხებოდა. ბოლოს და ბოლოს შეხვდა ართურს, გადასცა
          ითერის დანაბარები და დაამატა ძალიან მეჩქარება და სასწრაფოდ რაინდად
          უნდა მაკურთხოო. ართურმა აუხსნა, ასე არ ხდება, დაცდა მოგიწევსო.
          პარციფალმა ფეხის ბაკუნი დაიწყო და ჯიუტი ბავშვივით გაიძახოდა არ მინდა
          დაცდა, ახლავე მინდა რაინდი გავხდეო. ამ დროს შემოვიდა კაიე, რომელიც
          არტურის სამეფო კარზე სამეფო პროტოკოლის უფროსი (სეიშალი, მთავარი
          მსახური) იყო, მას ევალებოდა ეკონტროლებინა, რომ ყველას დაეცვა წესები,
          თუმცა თავად დიდად არ იცავდა. მან ართურს ურჩია პარციფალი გაეშვა ითერთან
          საბრძოლველად, რა მნიშვნელობა აქვს რომელი მოკვდებაო. ართურის სამეფო
          კარზე იყ ერთი ქალი, კუნევარე, რომელმაც დაიფიცა, სანამ ყველაზე ღირსეულ
          რაინდს არ ვნახავ, მანამდე არ გავიცინებო. ასევე იყო ერთი მოხუცი კაცი,
          ანტანორი, რომელსაც დუმილის აღთქმა ჰქონდა დადებული ყველაზე ღირსეული
          რაინდის ნახვამდე. როდესაც მათ პარციფალი დაინახეს, ერთმა სიცილი დაიწყო,
          მეორემ ლაპარაკი. ამაზე კაიე ძალიან გაბრაზდა, კუნევარეს თმაში სწვდა,
          გაჯოხა, ხოლო ანტენორს სილა გააწნა. პარციფალს დაავალეს, წასულიყო და
          ითერს შებრძოლებოდა. უთხრეს, თუ დაამარცხებ, რაინდი გახდები და მის
          საჭურველს, აბჯარს, იარაღსა და ცხენსაც მიიღებო. ისიც სიხარულით გაეშურა.
          წითელი რაინდი ითერი იდგა და მეტოქეს ელოდა. შორს ცხენოსანს მოჰკრა
          თვალი, რომელიც მისკენ მოდიოდა. იფიქრა, ალბათ, ართურმა რომელიმე რაინდი
          გამოგზავნა ჩემთან საბრძოლველადო, მაგრამ როდესაც ცხენოსანი მოახლოვდა,
          ითერმა ჯამბაზის ტანსაცმელში გამოწყობილი ბიჭი იცნო. პარციფალი
          მიუახლოვდა და უთხრა: -სამწუხაროდ ართურს ბრძოლა არ უნდა, სამშვიდობოდ
          გამომიშვა და შემოგითვალა, რომ მთელი შენი საბრძოლო აღკაზმულობა მე უნდა
          მაჩუქო, ასევე ცხენიც. ითერი აღშფოთდა. -ასეთი რაღაცის თქმას როგორ
          მიბედავ, ტანსაცმელზევე გეტყობა როგორი ბრიყვიც ხარ. დაცინვა დაუწყო და
          შუბის წვერი გაჰკრა. პარციფალი ცხენიდან გადმოვარდა. ძალიან გაბრაზდა და
          თავისი პატარა სანადირო ხელშუბი ესროლა. ხელშუბი ითერს პირდაპირ თვალში
          მოხვდა და სული განუტევა. პარციფალმა გადაწყვიტა თავად აესხა ითერის
          აბჯარი, მაგრამ ამისთვის ჯერ მისთვის უნდა გაეხადა. დაუწყო ჯაჯგური,
          მაგრამ ვერაფერს გახდა. ხმაურზე ცხენები აჭიხვინდნენ. ეს ჭიხვინი ართურის
          სამეფო კარის ერთ-ერთმა მსახურმა, ივანეტმა გაიგო და მოვიდა. დაეხმარა
          პარციფალს ითერისთვის აბჯრის გახდასა და განიარაღებაში. პარციფალს თავისი
          ჯამბაზის კოსტუმი ძალიან დაენანა, ამიტომ აბჯარი ზემოდან გადაიცვა. არც
          ძველი ფეხსაცმელი გაუხდია. ითერის ცხენზე შეჯდა და გზას დაადგა. ითერი
          არტურის სასახლეში წაიყვანეს და პატივით დაკრძალეს. პარციფალი გზას
          გაუყვა. ბევრი იარა თუ ცოტა, ერთ სასახლეს მიადგა, რომლის წინაც ჭაღარა
          მოხუცი იჯდა სკამზე. პარციფალი მიუახლოვდა და გაჩერდა. -გამარჯობა, დედამ
          მასწავლა, რომ ხალხს მივსალმებოდი, მან ასევე მითხრა, რომ ჭაღარა
          ადამიანებისგან რჩევები მიმეღო, ასე რომ, გისმენთ. ამ მოხუც კაცს,
          რომელსაც გურნემანცი ერქვა, პარციფალი მოეწონა. -მე ამ სასახლის მფლობელი
          ვარ, დარჩი, მოწესრიგდი და ღამე გაათიე. მსახურს დაუძახა და უბრძანა
          პარციფალის ცხენი წაეყვანა. აბჯრის გახდაში თავად დაეხმარა და პატარა
          ჭრილობაც დაუმუშავა. შემდეგ აბანავეს, ლამაზად გამოაწყვეს და სუფრასთან
          დასვეს. პარციფალი საჭმელს დააცხრა. გურნემანცი გვერდით მიუჯდა და სთხოვა
          მოეყოლა თავის შესახებ. პარციფალმაც წვრილად მოუთხრო თავისი
          თავგადასავალი. გურნემანცს მოეწონა ახალგაზრდა ყმაწვილი და გადაწყვიტა
          დახმარებოდა. პარციფალს არ გააჩნდა ის აუცილებელი თვისებები, რაც
          რაინდისთვის ძალიან მნიშვნელოვანია. გურნემანცმა პარციფალს რაინდობის
          წესები აუხსნა. -ზრდასრული ადამიანისთვის, მით უმეტეს რაინდისთვის, არ
          არის მიზანშეწონილი დედის ამდენჯერ ხსენება. რა თქმა უნდა, დედა სულ უნდა
          გახსოვდეს, მაგრამ მისი სიყვარული გულში ღრმად ჩამარხული უნდა ატარო.
          რაინდს არ შეშვენის მუდმივად უამრავი კითხვის დასმა. ნუ ეჩრები ყველგან
          ყველაფერში. ყოველთვის ზომიერება უნდა დაიცვა. პატივი უნდა სცე ყველა
          ადამიანს და გაჭირვებულებს ყველანაირად უნდა დაეხმარო. არ უნდა იყო
          მფლანგველი, მაგრამ არც ზედმეტი სიძუნწეა კარგი. რაინდი აუცილებლად უნდა
          სცემდეს პატივს ცოლქმრობის მნიშვნელობას. აბჯრის ტარებისას რაინდი
          სისუფთავეს ვერ ინარჩუნებს, ამიტომ აბჯრის გახდის შემდეგ აუცილებლად
          სუფთად უნდა დაიბანოს. ძალიან მნიშვნელოვანია გრძნობების მოთოკვა და
          ასევე ამდენი კითხვის დასმას უნდა გადაეჩვიო. პარციფალი გულისყურით
          უსმენდა გურნემანცს და მის ნათქვამს ღრმად იბეჭდავდა გონებაში.
          გურნემანცი პარციფალს ბრძოლაშიც ავარჯიშებდა. ახალგაზრდა რაინდი თავის
          მასწავლებელთან რამდენიმე კვირის განმავლობაში დარჩა. მან გაიცნო
          გურნემანცის ქალიშვილი ლიასე, რომელიც მაისის დღესავით ლამაზი იყო.
          ლიასეს პარციფალი მოეწონა. გურნემანცმა პარციფალი საკუთარი შვილივით
          მიიღო. მან უამბო, რომ სამი ვაჟი ბრძოლაში დაეღუპა. ბოლოს გურნემანცმა
          პარციფალის საპატივსაცემოდ ტურნირი გამართა, რომელიც პარციფალის
          გამარჯვებით დასრულდა. გამომშვიდობებისას პარციფალი და გურნემანცი
          ერთმანეთს გადაეხვივნენ. პარციფალმა მისი ყველა რჩევა საგულდაგულოდ
          დაიმახსოვრა და წავიდა ისე, რომ გულით მშვენიერი ლიასეს ხატება დაჰქონდა.
          ზოგჯერ კი თავს შეახსენებდა, ლიასეზე უნდა ვიფიქროო. მთელი დღის სიარულის
          შემდეგ მიადგა ერთ ქალაქს, პელსაპეშს, რომელსაც ირგვლივ ალყა ჰქონდა
          შემორტყმული. გალავნის წინ ადიდებული მდინარე მოედინებოდა. პარციფალმა
          გადაწყვიტა ქალაქში შესულიყო. მოალყეებმა არ შეაჩერეს, რადგან იფიქრეს
          ადიდებულ მდინარეს მაინც ვერ გადალახავს და თუ ამის სურვილი აქვს, ალბათ,
          ჭკუაზეა შემცდარიო. პარციფალმა კი პირდაპირ მდინარეში გადაწყვიტა შესვლა,
          მაგრამ ცხენი არ დანებდა. მაშინ ჩამოხტა ცხენიდან და სადავით გადაიყვანა.
          მიადგა ალაყაფს და დააკაკუნა. სარკმელი გაიღო და გამხდარმა, ფერმკრთალმა
          გოგონამ გამოიხედა: -რა გნებავთ, ჩვენ ვერ შეგიფარებთ, ჩვენი გასაჭირიც
          საკმარისზე მეტი გვაქვს. -არა, დასახმარებლად მოვედი, შემომიშვით. გოგონა
          დედოფალთან წავიდა. დედოფალმა ბრძანა შემოეშვათ. პარციფალმა ქალაქში
          შესვლისთანავე დაინახა ნაშიმშილები, ჩამომხმარ-ჩამომდნარი ხალხი.
          პარციფალი დედოფალ კონდვირამურთან მიიყვანეს. კონდვირამური ძალინ ლამაზი
          იყო. პარციფალი ჩუმად იდგა და ხმას არ იღებდა, რადგან კარგად ახსოვდა
          გურნემანცის დარიგება სიტყაძუნწობის შესახებ. კონდვირამურმა იფიქრა,
          რადგან არაფერს ამბობს, როგორც ჩანს, აღარ ვარ ისეთი ლამაზიო და თავად
          წარუდგა. ჰკითხა საიდან მოდიხარო. როცა გაიგო, რომ პარციფალი
          გურნემანცთან იყო, ძალიან გაუხარდა, რადგან გურნემანცი მისი დიდი ხნის
          უნახავი ბიძა იყო. როცა გაიგო, რომ გურნემანცის სასახლიდან დილას
          გამოსული პარციფალი საღამოს უკვე აქ იყო, ძალიან გაუკვირდა, რადგან ეს
          გზა სამი დღის სავალი მაინც იყო. კონდვირამურმა უთხრა, რომ მეფე,
          რომელსაც მისი ქალაქისთვის ალყა ჰქონდა შემორტყმული იყო კლამიდი,
          რომელსაც კონდვირამურის ცოლად მოყვანა უნდოდა. დედოფლის უარმა გააბრაზა
          და ამიტომაც მან და მისმა ერთგულმა სენეშალმა კინგრუნმა ქალაქს ალყა
          შემოარტყეს. პარციფალმა კონდვირამურს დახმარება აღუთქვა. დედოფალი უკვე
          შეძრწუნებული იყო და ძალიან გაუხარდა მხსნელის გამოჩენა. მას უნდოდა
          ბოლომდე დარწმუნებულიყო, რომ პარციფალი ნამდვილად დაეხმარებოდა, ამიტომ
          ღამით მის ოთახში პერანგის ამარა შეიპარა, საწოლზე ჩამოუჯდა და მთელი
          ღამე ელაპარაკებოდა. მეორე დილით პარციფალმა ორთაბრძოლაში გამოიწვია
          კლამიდის სენეშალი, კინგრუნი. ამ ორთაბრძოლაში პარციფალმა გაიმარჯვა,
          მაგრამ დამარცხებული მეტოქე დაინდო, არ მოკლა. კინგრუნმა უთხრა
          გემსახურებიო, მაგრამ პარციფალმა იუარა. -არა, შენ უნდა წახვიდე მეფე
          ართურის სამეფო კარზე, იპოვო კუნევარე და ჰკითხო რამე ხომ არ სჭირდება,
          ხოლო შემდეგ ართურის ერთგული რაინდი უნდა გახდე. კინგრუნი მართლაც წავიდა
          წავიდა და მოუყვა პარციფალის შესახებ. კუნევარეს ძალიან გაუხარდა, კაიეს
          კი გული ბოღმით აევსო. ის დასცინოდა კინგრუნს და მასხრად იგდებდა.
          გამარჯვებულმა პარციფალმა ვაჭრებისგან საჭმელი იყიდა და მთელი ქალაქი
          დააპურა. კონდვირამურმა პარციფალს დაქორწინება შესთავაზა და ისიც
          დასთანხმდა. გაიმართა დიდი ქორწილი. პარციფალსა და კუნევარეს შორის
          მესამე დღემდე არაფერი მომხდარა, მესამე ღამეს კი მათი სხეულები შეერთდა.
          კლამიდმა სენეშალის დამარცხება ვერ აიტანა და ცოტა ხანში თავად გამოიწვია
          პარციფალი ორთაბრძოლაში. პარციფალიც დასთანხმდა. ძლიერი მეტოქეები
          იყვნენ, ამიტომ დაძაბული ბრძოლა გაიმართა. ცა და მიწა იძვროდა. საბოლოოდ
          პარციფალმა კლამიდი დაჭრა. ის შეევედრა, რომ სიცოცხლე შეენარჩუნებინა.
          პარციფალმა უთხრა-სიცოცხლე უღირსი გქონდა და იქნებ სიკვდილს მაინც შეხვდე
          ღირსეულად. -არ მინდა სიკვდილი. -კარგი, მაშინ გურნემანცთან წადი და
          ემსახურე. -არა, მაგას ვერ ვიზამ, გურნემანცი არ მაცოცხლებს, მისი სამივე
          ვაჟი ჩემთან ბრძოლაში დაიღუპა და ერთ-ერთი თავად მე მოვკალი. პარციფალს
          შეეცოდა და ისიც ზუსტად კინგრუნის გზას გაუყენა. როდესაც კლამიდი მეფე
          არტურთან მივიდა თქვა, რომ გამოჩნდა ახალგაზრდა რაინდი, რომელიც ასაკის
          მიუხედავად ძალიან ძლევამოსილი იყო. გამარჯვებულ პარციფალს ქალაქი
          ყიჟინით შეხვდა. დედოფალი ამაყი და ბედნიერი იყო, მაგრამ პარციფალი ვერ
          ისვენებდა. დედა ძალიან მოენატრა და გადაწყვიტა მის მოსანახულებლად
          წასულიყო. კონდვირამური ძალიან დანაღვლიანდა, მაგრამ რას იზამდა. გააცილა
          პარციფალი. სანამ თვალს მიეფარებოდა, პარციფალმა უკან მოიხედა, მაგრამ
          კონდვირამური ვეღარ დაინახა. ის უკვე თავის ოთახში იყო და მწარედ ტიროდა.
          პარციფალი გზას დაადგა. ბევრი იარა და უკაცრიელ ადგილას აღმოჩნდა.
          გარშემო არავინ არ ჩანდა. ბოლოს ერთ დაჭაობებულ ადგილს მიადგა, სადაც
          ერთი ძალიან ნაღვლიანი მეთევზე იდგა და თევზაობდა. პარციფალმა ჰკითხა -აქ
          სადმე ღამის გასათევს ვიპოვნი? -არა, აქ ახლომახლო არაფერი არ არის,
          მოლოდ ერთი სასახლეა შორს და იქამდე თუ მიაღწევ, შეგიშვებენ, ოღონდ წინ
          უფსკრულია და ხიდი უნდა გადმოგიწიონ. თუ ხიდს გადმოგიწევენ, ეს კარგის
          ნიშანი იქნება. პარციფალი დაემშვიდობა და წავიდა. მეთევზემ ჩუმად
          ჩაილაპარაკა, ამ ბიჭს რომ რაიმე მოუვიდეს ძალიან მეწყინებაო. პარციფალი
          ბევრი სიარულის შემდეგ მეთევზის მიერ აღწერილ სასახლეს მიადგა. ეს
          სასახლე აუღებელი და ძალიან პირქუში იყო. გუშაგმა გადმოიხედა და ვინაობა
          ჰკითხა. პარციფალმა უთხრა ღამის ასათევს ვეძებო. -მეთევზემ მითხრა შიგნით
          შესასვლელად საჭიროა ხიდი გადმოგიწიონო. -მეთევზემ თუ გითხრა, აუცილებლად
          უნდა შემოგიშვათ. ამის თქმა იყო და უფსკრულსა და სასახლეს შორის ხიდი
          გადმოიწია. პარციფალი ციხე-სიმაგრეში შევიდა. შიგნიდან ყველაფერი
          უკაცრიელ ადგილს ჰგავდა. ნელ-ნელა ხალხი გამოჩნდა. უცნობს ყველა
          გაოცებული უყურებდა. პარციფალი დაბანეს, წითელი მოსასხამი მოასხეს და
          მეფესთან, ანფორტასთან მიიყვანეს. ანფორტასს მეთევზესავით ნაღვლიანი სახე
          ჰქონდა. ცოტასაც თუ დააკვირდებოდი, მიხვდებოდი, რომ ეს მეთევზე იყ. მეფე
          მეთევზე. მას ეტყობოდა, რომ ავად იყო. პარციფალმა გაიხსენა გურნემანცის
          დარიგება და კითხვები არ დაუსვამს. ის ხედავდა გაუბედურებულ, მრუმე,
          მქისე, საზარელ გარემოს, დიდ უბედურებას, გატანჯულ ხალხს, კითხვა გულში
          უტრიალებდა, მაგრამ ვერ გაბედა ამოთქმა. თავი შეიკავა. უცბად რაღაც
          უცნაური რიტუალის მსგავსი მოქმედება დაიწყო. მსახური შემოვარდა სისხლიანი
          შუბით, შემოვიდნენ ქალიშვილები სანთლებით, დედოფალი, რომელსაც რაღაც
          ძვირფასი ქვა შემოჰქონდა. დედოფალმა ეს ქვა მეფის წინ დადო. უცებ გაიშალა
          საუცხოო სუფრა. დედოფალი გავიდა და მეორედ შემოვიდა. ძალიან ლამაზად
          ეცვა. უცბად გაჩნდა გრაალის თასი. დაიწყო ლხინი. ანფორტასმა პარციფალს
          საჩუქრად თავისი ხმალი გადასცა. ზეიმის დამთავრების შემდეგ ყველა
          გაიკრიფა. პარციფალი ძვირფას საძინებელ ოთახში შეიყვანეს. საიდანღაც პაჟი
          მოვარდა და ფეხზე გახდაში დაეხმარა. შემდეგ გოგონები შემოვიდნენ, ღვინოს
          ასმევდნენ და ელაპარაკებოდნენ. ბოლოს ძლივს მოახერხა დაძინება და მთელი
          ღამე მშფოთვარედ ეძინა. დილას რომ გაეღვიძა ირგვლივ აღარავინ და
          აღარაფერი არ დახვდა. ხედავდა მხოლოდ თავის აღკაზმულობას და ორ ხმალს.
          ანფორტასის ნაჩუქარი ხმალი იყო ერთადერთი დასტური იმისა, რომ მთელი წინა
          დღის ამბავი სიზმარი არ ყოფილა. პარციფალმა ჩაიცვა და გარეთ გამოვიდა.
          ციხე-სიმაგრეში კაციშვილის ჭაჭანება არ იყო. გაკვირვებულმა პარციფალმა
          გალავანზე მიბმული თავისი ცხენი დაინახა. ერთადერთი პაჟი გამოჩნდა,
          დაინახა თუ არა გმირი, წყევლა დაუწყო. რატომ არაფერი იკითხე, რატომ
          გაგვიმეტე ასეთი უბედურებისთვისო, მოსთქვამდა პაჟი. რა უნდა ექნა
          პარციფალს, წამოვიდა სასახლიდან და გზა განაგრძო. ცოტა ხანში ტყეში
          შევიდა და დიდი ხანი ისე მიდიოდა, არავის არ შეხვედრია, სანამ უცებ ქალის
          ტირილის ხმა არ გაიგო. ხმას მიჰყვა და დაინახა ქალი მკვდარ რაინდთან
          ერთად. ეს იყო სიგუნე, რომელიც კვლავაც თავის მკვდარ რაინდს გლოვობდა.
          პარციფალმა თავიდან ქალი ვერ იცნო, რადგან ის დარდისგან უფრო მოხუცს
          ჰგავდა, ვიდრე იყო. ვერც სიგუნემ იცნო პარციფალი, რადგან მას მუზარადი
          ეფარა, თუმცა შემდეგ, როდესაც პარციფალი მიესალმა, სიგუნემ ხმით ამოიცნო
          დეიდაშვილი. მოიკითხა და ჰკითხა საიდან მოდიხარო. პარციფალმა აღუწერა
          უცნაური სასახლე, რომელსაც წინა ღამით სტუმრობდა. სიგუნემ უთხრა
          გრაალსბურგში ყოფილხარო. -ჰკითხე მეფე ანფორტასს თავისი ჯანმრთელობის
          შესახებ? -არა... -ეს ძალიან ცუდია, შენ შეგეძლო მას დახმარებოდი და
          განგეკურნა, მე გწყევლი იმის გამო, რომ არ დასვი კითხვა, რომელიც
          აუცილებლად უნდა დაგესვა. -ძვირფასო დეიდაშვილო, ნუ იქნები ასეთი მკაცრი,
          უკვე ვნანობ ჩემს ასეთ საქციელს. -აღარ მინდა შენთან ლაპარაკი!
          დამწუხრებული პარციფალი გაშორდა სიგუნეს. გზა გაგრძელა. უცებ დაინახა
          ქალის ფიგურა, რომელიც ცხენზე იჯდა. ქალს ტანსაცმელი და უნაგირი ძალიან
          დახეული ჰქონდა და თავადაც ეტყობოდა, რომ ცუდ მდგომარეობაში იყო.
          პარციფალი მიუხლოვდა და დაინახა, რომ ეს ქალი იყო იეშუტე. პარციფალის
          დანახვისას მან ჩხუბი დაიწყო: -მთელი ჩემი უბედურება შენი ბრალია! ახლაც
          არ უნდა გელაპარაკებოდე, ჩემი ქმარი, ორილუსი სადღაც აქვეა. ამის თქმა
          იყო და ორილუსიც გამოჩნდა. პარციფალი რომ დაინახა, მიხვდა ვინც იყო და
          მაშინვე ორთაბრძოლაში გამოიწვია. რთული ბრძოლა იყო, მაგრამ პარციფალმა
          გაიმარჯვა. ორილუსმა სთხოვა სიცოცხლე მაჩუქეო. პარციფალი დასთანხმდა,
          მაგრამ სანაცვლოდ ცოლთან შერიგება და მისთვის შერიგების კოცნის მიძღვნა
          მოსთხოვა. ორილუსი ასეც მოიქცა. პარციფალმა გზა განაგრძო. ის ართურის
          ამალასთან და მის სამყოფელთან ძალიან ახლოს იყო, თუმცა თავად ამის
          შესახებ არ იცოდა. პარციფალმა გადაწყვიტა, ღამე ტყეში გაეთია. მთელი ღამე
          მასთან იყო შევარდენი რომელიც ართურის სასახლიდან წამოვიდა. ადრეული
          გაზაფხული იყო, თუმცა იმ ღამით მაინც მოთოვა. მიმინომ გარეული ბატები
          მოკლა და სამი წვეთი სისხლი პარციფალის წინ თოვლზე დაეწვეთა. როდესაც
          პარციფალმა ეს სურათი დაინახა, უცებ თვალწინ კონდვირამურის სახე
          წარმოუდგა და მეტს ვეღარაფერს ამჩნევდა, იდგა გახევებული და სამ წვეთ
          სისხლს მიშტერებოდა. არტურამდე მივიდა ხმა, რომ ტყეში იდგა რაინდი,
          რომელიც მიწას ჩაშტერებოდა და არავის არ სცემდა ხმას, არ იცოდნენ რა
          უნდოდა. არტურის რამდენიმე რაინდი ყოველთვის ბრძოლის მიზეზს ეძებდა.
          ასეთი იყო სიგრამური, რომელმაც გადაწყვიტა, რომ პარციფალი სამტროდ იყო
          მოსული და მასთან საბრძოლველად გაემართა. როდესაც მიუახლოვდა, პარციფალმა
          ვერ შეამჩნია, სამაგიეროდ მისმა ცხენმა გაიგო ხმა და მობრუნდა,
          პარციფალსაც თავიდან ამოუვარდა კონდვირამურის სახება და სიგრამურს შუბი
          ფარში აძგერა. ის ცხენიდან გადმოვარდა და გაეცალა პარციფალს, რომელიც
          ისევ სისხლის წვეთებს მიუბრუნდა. ახლა კაიე მივიდა არტურთან სთხოვა,
          გამიშვი მასთან საბრძოლველადო. კაიეს მიახლოვებაზე პარციფალის ცხენს
          იგივე რეაქცია ჰქონდა.პარციფალმაც არ დაახანა და შუბი კაიეს ფარს აძგერა.
          კაიე გადმოვარდა და მარჯვენა ხელი და მარცხენა ფეხი მოიტეხა. მხლებლები
          დაეხმარებიან და წაიყვანენ. მომდევნო რაინდი, რომელიც პარციფალთან
          წამოვიდა იყო გავანი. ის იარაღის გარეშე წამოვიდა, რადგან ბრძოლა კი არა,
          ლაპარაკი სურდა. დააკვირდა და დაინახა როგორ შესცქეროდა პარციფალი
          სისხლის წვეთებს. გავანი ძალიან ჭკვიანი იყო და დაასკვნა, საქმე
          სიყვარულში უნდა იყოსო. ხელსახოცი ამოიღო და წვეთებს გადააფარა.
          პარციფალი გამოფხიზლდა, გავანი დაინახა და წარუდგა. როდესაც გავანის
          ვინაობა გაიგო, პარციფალმა უთხრა ბევრი მსმენია შენზე, ყველა ამბობს, რომ
          ძალიან მეგობრული ხარო. გავანმა არტურთან წასვლა შესთავაზა და პარციფალიც
          დიდი სიამოვნებით წაყვა. არტურმა უთხრა შენ კუნევარესთვის ბევრი რაღაც
          გააკეთე და ჩვენ გვინდა მრგვალი მაგიდის რაინდებში მიგიღოთო. პარციფალი
          სიამოვნებით დასთანხმდა ამ შემოთავაზებას. ამ დროს მოვიდა ერთი ქალი,
          რომელიც ძალიან შეუხედავი, მაგრამ ამავდროულად ძალიან ჭკვიანი იყო. ეს
          ქალი გრაალის მსახური იყო და კუნდრი ერქვა. შემოსვლისთანავე იკითხავს,
          პარციფალი რომელიაო. როცა ეტყვიან, დასწყევლის პარციფალს იმის გამო, რომ
          არ დაუსვა ანფორტასს კითხვა, რომელიც გამოაჯანმრთელებდა. დაწყევლილ
          პარციფალს არტურის რაინდებში აღარ დაედგომებოდა. გამომშვიდობებისას
          გავანმა უთხრა, ნუ გეშინია, ღმერთი დაგეხმარებაო. პარციფალმა უთხრა: -მე
          ღმერთს ამდენი ხანი ერთგულად ვემსახურებოდი, მაგრამ ის არ დამეხმარა,
          როცა ეს მჭირდებოდა, ამიტომ მე მძულს ღმერთი. მე მისი არ მწამს, მე მჯერა
          სიყვარულის. პარციფალმა გზა გააგრძელა. ამ პერიოდში იყო ვნების კვირეული
          და გზაზე ხშირად ხვდებოდნენ მომლოცველები, რომლების სთავაზობდნენ
          შემოგვიერთდი, მიირთვი ჩვენთან ერთადო, მაგრამ პარციფალი უარს ეუბნებოდა.
          პარციფალი უაზროდ დაბოდიალობდა ძალიან დიდი ხანი, მას დროის აღქმის
          უნარიც დაეკარგა. ის ძალიან დამწუხრებული იყო და ცხენი თავის ნებაზე
          მიუშვა. ცოტა ხანში აღმოაჩინა, რომ ცხენმა რაღაც გამოქვაბულამდე
          მიიყვანა. ამ გამოქვაბულში ცხოვრობდა ტრევრიცენტი. ის ძალიან რელიგიური
          იყო. არ ჭამდა ხორცს, პურს, არ სვამდა ღვინოს. მისალმების მაგივრად
          ტრევრიცენტმა პარციფალს უთხრა, ვნების კვირაა და იარაღასხმული რატომ
          დადიხარო. პარციფალს შერცხვა და ცხენიდან ჩამოხტა. -ბოდიში, არ მინდოდა
          თქვენი შეშინება. -დიდი ხანია აღარაფრის შემშინებია. მოდი, დავაბინავოთ
          შენი ცხენი და ვივახშმოთ. ამ საღამოს ჩვენი ვახშამი გვიმრა იქნება.
          როდესაც სავახშმოდ დასხდნენ, ტრევრიცენტმა ჰკითხა რა გჭირს, არ
          გამოიყურები კარგადო. -ხუთი წელია რაც ღმერთმა უარმყო, არ მეხმარება.
          -შენ რომ სრულ ჭკუაზე იყო, გეცოდინებოდა, რომ ღმერთს არ შეუძლია არ
          დაგვეხმაროს, უბრალოდ მის დახმარებას ჩვენ ხან ვხედავთ, ხან ვერა. ის
          ჩვენ გამო ჯვარს ეცვა. ამის შემდეგ ტრევრიცენტმა მოუთხრო სამყაროს
          შექმნის შესახებ. ის მშვიდად პასუხობდა პარციფალის კითხვებს.
          ტრევრიცენტმა უთხრა, რომ ღმერთი იყო სიმშვიდის სადგური და უსურვა მისი
          პოვნა. პარციფალმა თავისი ამბავი მოუთხრო გაანდო, რომ დიდი ხანია
          სახლიდან წამოსული იყო და ცოლი ძალიან ენატრებოდა. ტრევრიცენტმა უთხრა
          -ეს ძალიან კარგია, ოჯახი სიწმინდეა, მაგრამ პირველ რიგში შენ უნდა
          განიწმინდო და წახვიდე გრაალის თასის საპოვნელად. შემდეგ უამბო გრაალის
          თასის ამბავი, რომელიც მეფე ანფორტასს მემკვიდრეობით ერგო. ის არ
          დაკმაყოფილდა არსებულით და დაიწყო სიმდიდრის მოხვეჭა. ერთ-ერთ ბრძოლაში
          დაიჭრა, მაგრამ ნაიარევი აღარ შეუხორცდა. ღირსეულ რაინდს უნდა ეკითხა,
          როგორ ხარო და ისიც განიკურნებოდა. -მეც მიყვარდა ერთი ქალი და მისი
          გულის მოსაგებად ყველაფერს ვაკეთებდი. იცი, მე მამაშენს ვიცნობდი, მე მას
          სევილიაში შევხვდი. მისი ცოლის, ჰერცელაიდეს, ანუ დედაშენის ძმა ვარ. შენ
          ბიძაშვილი გყავს, ჩემი ვაჟი, წითელი რაინდი იტერი. პარციფალი ცოდვების
          მოსანანიებლად და გაკვეთილების მისაღებად ორი კვირა დარჩა. როდესაც
          წასვლის დრო დადგა, ტრევრიცენტმა უთხრა, მთელი შენი ცოდვები მე ვიტვირთე
          და შენ ახლა თავისუფალი ხარო. პარციფალი წავიდა. მან თავგადასავლების
          ძიება განაგრძო. უცხო მხარეში თავის ნახევარძმას, ფაიერფისს შეხვდა. მათ
          ბრძოლა დაიწყეს. ორივე ძალიან ძლიერი იყო და მათი ბრძოლა დაძაბული და
          დამღლელი აღმოჩნდა. გადაწყვიტეს, ცოტა ხანი შეესვენათ. შესვენების დროს
          ლაპარაკი დაიწყეს და აღმოაჩინეს, რომ ორივეს მამა გაჰმურეტი იყო. ძმები
          ერთმანეთს სიხარულით გადაეხვივნენ. გადაწყვიტეს ერთად წასულიყვნენ
          არტურთან. გზაში კუნდრი შეხვდათ. პარციფალს უთხრა, შენ ზეცის რჩეული ხარ,
          ცოდვები მოგეტევა, ახლა უნდა წახვიდე გრაალსბურგში და საჭირო კითხვა
          დასვაო. პარციფალი ასეც მოიქცა. ანფორტასი განიკურნა. გრაალის თასზე
          პარციფალის სახელი გამოისახა, რაც იმას ნიშნავს, რომ პარციფალი გრაალის
          მემკვიდრე გახდა. დიდი ზეიმი გაიმართა. ფაიერფისი ქრისტიანად მოინათლა.
          პარციფალი ბედნიერი იყო, კონდვირამურიც იქ გახლდათ თავისი ორი შვილით.
          ყველაფერი კარგად დასრულდა...
        </p>
      </div>
    </section>

    <!-- ========= SCRIPTS ======== -->
    <script src="./index.js"></script>
    <script
      src="https://kit.fontawesome.com/4dd95a71c6.js"
      crossorigin="anonymous"
    ></script>
    <!-- ========= SCRIPTS ======== -->
  </body>
</html>
